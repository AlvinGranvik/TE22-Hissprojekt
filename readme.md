# Hissprojekt TE22

Alvin Granvik 2025-02-28

## Inledning

Målet som fanns med vårt projekt var helt enkelt att skapa en fullkomligt fungerande fysisk modell av en hiss. Detta gjorde jag i en grupp med Axel Waldenborg och Robin Eriksson. I genomförandet av detta projekt så har vi programmerat koden för hissen via Arduino IDE, 3d printat en modell för hissen och kombinerat dem två för att skapa en slutprodukt.

## Bakgrund

### Kodandet
Programmeringen var delen som var bäst uppdelad, alla gjorde sin rättvisa mängd arbete där. Axel gjorde pseudokod för oss att basera vidare skriven kod på, robin utvecklade på denna kod, och jag finslipade samt fixade Robins kod så vi fick en som i slutändan var fungerande.

### Uppkopplingen
Den del som tog längst tid för oss. Dålig uppdelning av arbete och konstant bytande av motor modeller gjorde det väldigt svårt för oss att kunna bli färdiga. Vi gick fram och tillbaka under flera veckor av att använda en motor eller en servo, tills vi till sist bestämde oss för att välja servon. Efter denna punkt blev vi färdiga på ungefär en månad.

Mycket glappning framkom även med den slutgiltiga modellen av hissen på grund av hur lätt det är att råka röra på kablarna, och det var väldigt svårt att felsöka uppkopplingen, då det, olikt exempelvis programmering, finns det inget tydligt fel oftast.

### 3D Printing + byggandet
Två ganska snabba och enkla delar. Själva hiss modellen som vi använde var en färdig som vi bara hämtade från tinkercad, däremot så hade vi även en support för servon till den som Robin modellerade. Att skriva ut dem gick bra då vi väl fick använda skrivarna, då det ofta var andra personer där inne som redan använde alla då vi hade lektion.

Själva byggandet utfördes ganska fort, under ca 4 lektioner bara. Det största problemet var mest att vi inte kunde hitta någon form av tråd som tjock nog för att lyfta vår hiss, men tillräckligt liten för att inte fullkomligt ta stopp på servon som får den lyfta hissen, men vi hittade till sist en som fungerade, och från och med den punkten så gick det ganska fort för oss att bli klara.

## Positiva erfarenheter
Jag skulle säga att trots att vi inte riktigt hann färdigt i tid så fick vi ändå en (mestadels) fungerande slutprodukt som jag skulle säga att jag är ganska nöjd med. Jag bidrog mer till arbetet mot slutändan än vad jag gjorde mot början, och jag har lärt mig att det kan vara bra att se till att engagera sig mer.

## Negativa erfarenheter
Det fanns en ganska lång period under arbetets gång som jag var väldigt osäker på vad jag borde göra, då koden redan var färdig, och Robin höll mest på med uppkopplingen, vilket jag alltid trodde var någonting som var precis på väg att bli färdigt, så jag tänkte inte att han behövde hjälp. Uppenbarligen däremot, så hade det behövts, då på grund av detta så tog vårt projekt mycket längre tid än vad det borde ha gjort, samt blev arbetet väldigt orättvist uppdelat, då Robin absolut gjorde mest av alla i gruppen. Detta blev väldigt tydligt då från och med punkten som jag och Axel började hjälpa till mer, så blev vi färdiga otroligt mycket snabbare.

I framtida projekt så kommer jag göra mitt bästa för att hålla mig engagerad genom varenda steg av arbetet, och göra en mer konkret planering som ser till att jag alltid har någonting att göra. En person som sitter och jobbar på medans två sitter och gör inget (särskilt under längre perioder) är fullkomligt ohållbart, och var inte hur jag ville detta projekt skulle utspela sig alls.

## Sammanfattning
Trots dålig arbetsuppdelning, väldig osäkerhet på vilken motortyp som skulle användas och många andra faktorer, så har vi nu en någorlunda fungerande hiss.

För min del så har jag väldigt mycket ny kunskap om hur man inte ska planera och utföra sitt arbete i framtida grupparbeten.
